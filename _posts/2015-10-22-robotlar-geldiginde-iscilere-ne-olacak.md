---
title: Robotlar geldiğinde işçilere ne olacak?
---

Her geçen gün insanların işini elinden alan robotların sayısı artıyor. Peki günün sonunda bu işçilere ne olacak?

Ne zaman yeni bir ürün alsam yaptığım ilk işlerden biri nerede üretildiğini bakmak olur. Genellikle ürün elektronikse Çin, kıyafet ve benzeri giyim ürünü ise Bangladeş olur. Kıyafette genellikle uygun fiyatlı ve basit tasarımlarıyla H&M'yi tercih ederim. Onların birçok ürünü de Bangladeş'te üretiliyor. 10 TL'ye bir tişört alıp bundaki maliyet ve kârı hesaba katınca üretimi için ne kadar düşük bir ücret harcandığını az çok tahmin edebiliyorum. Günlük 1$'a çalışan işçiler tarafından üretilen bu ürünleri giydiğim aklımda hep onlar oluyor. Çünkü bu insanlar hayatlarının çok büyük kısmını saatlerce çalışarak geçiriyor ve sadece hayatta kalabilecek kadar ücret alıyorlar. Çünkü kapitalizm bunu gerektirir. Aksi takdirde zenginleşip kendi kişisel gelişimine para harcayarak başka bir iş bulabilir.

Bugün geldiğimiz noktada Apple'dan Nike'a kadar birçok dev marka bu tarz ülkelerde düşük ücretler ürün üretiyor. Onlar için üretim bandında insan çalışması bir sorun. Çünkü işin içinde insan olunca iş güvenliği gibi bir konu ortaya çıkıyor. Bununla birlikte yoğun çalışma saatlerinden kaynaklanan stresten ötürü zaman zaman işçi intiharlarıyla da yüzleşiyorlar. Dev markalarının bu sorununu çözecek olan şey ise tabii ki robotlar. Bugün Tesla'nın fabrikasına 
[bakarsanız](https://www.youtube.com/watch?v=Nec3hsktkLU)işçiden çok robot görürsünüz. Bu robotlar genelde Kuka isimli yeniden programlanabilir robotlardan oluşuyor. Bu şu demek oluyor; bugün Model S üretim hattında çalışan bir robot yarın Model X bandında çalışabiliyor.

Tesla'nın fabrikası günümüzdeki en modern fabrikalardan biri olduğundan bu şekilde. Ancak önümüzdeki yıllarda bundan daha modern fabrikalar da göreceğiz, hiç insanın olmadığı sadece robotların çalıştığı fabrikalar. Bunun için şimdiden Google ve dünyanın en çok işçiye sahip fabrikası Foxconn kolları sıvamaya başladı.

Foxconn üretim bandından insanları çıkartıp yerine robotları koyduğunda ne olacak dersiniz? Foxconn'un 1 milyonun üzerinde çalışanı var. Bu 1 milyon kişinin bi anda işsiz kaldığını hayal edebiliyor musunuz? Ben edebiliyorum: tam bir kaos! Stephen Hawking de benzer bir düşünceye sahip ve "Sorun robotlar değil, sorun kapitalizm" diyor. Her ne kadar yapay zeka insalığa bir tehdit olacak kadar gelişmemiş olsa da belirli görevlere programlanmış robotlar insanlığa değil ama işçiler için birer tehdit olacak. İşte o zaman işçi sınıfı ayaklanmaya başlayıp, sermaye sahiplerine karşı savaş açacaklar. Kapitalistlerin şuanda düşündükleri tek şey de budur sanırım, işçilere gelecekte neler olacağını hissettirmeden robotlu üretim sistemine geçiş.

Bu arada başlangıç olarak robotlar işçi sınıfını tehdit ediyorsa da ilerleyen yıllarda rutin işlere sahip birçok mesleğin de yerine alacak. Kısacası yazılım tüm dünyayı yiyecek.
