---
title: Neden glikoz-fruktoz şurubu içeren ürünlerden uzak durmalısınız?
---

Neredeyse tüm tatlı atıştırmalıklarda yer alan bu maddeden uzak durmanız için birçok neden var.

Uzun bir süredir glikoz-fruktoz şurubu içeren ürün yemiyordum. Ancak yemekten sonra gelen tatlı yeme isteğimden ötürü geçtiğimiz günlerde bi kutu dolusu Eti Browni aldım. Birkaç gündür yiyorken fark ettim ki boğazımda ve daha sonra midemde bir yanma hissi oluşuyor. Biraz araştırınca içerisinde yer alan glikoz-fruktoz şurubundan dolayı böyle bir hissin oluştuğunu anladım. Tabii hemen sonra bi kutu dolusu Eti Browni'yi çöpe attım.

Daha önce glikoz-fruktoz şurubunun insan sağlığına zararlı olduğuna dair birçok yazı okumuştum ama tam olarak ne zararı olduğu konusunda bilgi sahibi olmadığımdan biraz araştırma yaparak bu maddenin zararlarını buldum:

* Obezite ve diyabet hastalığına,	
* Bağırsakların bu şekeri emmek için daha fazla enerji harcamasına ve bu yüzden kolit rahatsızlığının ortaya çıkmasına,
*Hormonlara olan etkisinden dolayı vücudun şeker dengesini bozarak vücudun sürekli aç hissetmesine,
* Uzun vadede kansere neden oluyor.

Birçok kişi meyvelerde de fruktoz olduğunu söyleyerek yukarıdaki zararların görmezden gelinebileceğini söylüyor ancak durum tam olarak öyle değil. Glikoz-fruktoz şurubu tam olarak 
[yüksek fruktozlu mısır şurubu](https://eksisozluk.com/entry/9866619) olarak geçiyor. Üretilme aşamasında önce mısır nişastası glikoza sonra da yüksek oranlı fruktoza dönüştürülüyor. Arada birçok kimyasal işlem var ve adından da anlaşılacağı gibi yüksek oranda fruktoz içeriyor. Yani bir elmadan alacağınız fruktoza oranla çok daha fazla fruktoz içeriyor. Nasıl her şeyin fazlası zararsa fruktozun da fazlası zarar oluyor.

Atıştırmalık yiyecekler üreten firmaların bu maddeyi kullanıyor olmasının nedeni ise tahmin edebileceğiniz üzere ucuz olması. Eti, Ülker, Snickers, Oreo, Coca Cola ve Pepsi gibi birçok marka ürünlerinde glikoz-fruktoz şurubuna yer veriyor. Bu nedenle bu markaların ürünlerini almadan önce yukarıdaki zararları okuyup tekrar bir düşünün derim. Peki canımız tatlı bir şey istediğinde ne yiyeceğiz derseniz Sarelle, Tadelle, Nestle, Uludağ Gazoz ve Torku (4x4 Yerfısıtklı Bar hariç) ürünlerini tercih edebilirsiniz. Zira bu markaların ürettiği ürünlerde kimyasal işlemlerden geçerek üretilen glikoz-fruktoz şurubu yerine doğal olarak şeker pancarından üretilen şeker kullanılıyor.
