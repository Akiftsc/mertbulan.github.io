---
title: SpaceX’in Falcon 9 roketinin iniş yapması ne anlama geliyor?
---

SpaceX geçtiğimiz saatlerde fırlattığı Falcon 9 roketini, görevini tamamladıktan sonra tekrar Dünya'ya indirmeyi başararak tarihi bir ilki gerçekleştir. Peki bu ne anlama geliyor?

Uzay ile ilgili çalışmaların yavaş ilerlemesinin sebebi maliyetler. Bunların en başında ise roket maliyetleri geliyor. Eğer bugün uydunuzu SpaceX aracılığıyla yörüngeye yerleştirmek isterseniz bunun size maliyeti 60 milyon $ civarında oluyor. Fiyatın bu kadar yüksek olmasının nedeni ilk aşama denilen, roketin en uç kısmında bulunan kapsülü (bu bazen Uluslararası Uzay İstasyonu için kargo olabiliyorken bazen de uydular olabiliyor) yörüngeye çıkarmak için kullanılan Falcon 9 roketinin tek kullanımlık olması. Yani Falcon 9 kapsülü olması gereken yere taşıdıktan sonra bir daha kullanılamaz hale geliyor. Çünkü dünyaya getirmek istediğinizde yüksek hızlı düşüşten dolayı parçalar tekrar kullanılamıyor.

Roketin tekrar kullanılamaması haliyle her fırlatılış için yeni bir roket yapılması anlamına geliyor. Bunu şöyle düşünün: uçakla bir yerden bir yere gidiyorsunuz ve ardından o uçak bir daha hiç kullanılamıyor. Böyle bir durumda uçak biletinin fiyatları ne oldu dersiniz? İşte SpaceX'in temel amacı roketi kullanılabilir yaparak her uçuşun maliyetini düşürmek. Peki SpaceX bunu ne kadar düşürebilir?


[Paylaşılan bilgilere göre](http://mashable.com/2015/12/21/spacex-rocket-landing-launch/#pzsvyuNS9Gqm) Falcon 9'un üretim maliyeti 16 milyon $ civarında. Falcon 9'un yörüngeye çıkması için gereken yakıtın maliyeti ise sadece 200 bin $. Eğer roket tekrar kullanılırsa bu 16 milyon $'lık maliyet ortadan kalkmış oluyor. Dolayısıyla uçuş başına olan 60 milyon $'lık maliyetin 4'te 1'i gitmiş oluyor. Buradan yola çıkarak Türkiye saatiyle gece 3 civarında gerçekleşen fırlatmanın, şuana kadarki en düşük maliyetli yörüngeye uydu yerleştirme görevi olduğunu söyleyebiliriz herhalde. Başlangıç olarak SpaceX'in bir anda fiyatlarını 45 milyon $ seviyesine çekmesi mümkün olmasa da önümüzdeki yıllarda bu seviyeye gelerek uzay firmaları arasında rekabetçi konuma gelebilir.

Bu arada şuana kadarki olan fırlatmalar insansız fırlatmalardı. SpaceX'in planları arasında astronotları Uluslarası Uzay İstasyonu'na (UUİ) taşıma gibi de bir hedefi bulunuyor. Dragon 2 kapsülüyle gerçekleşecek olan bu taşıma işleminin testlerinin 2016 yılının sonlarında insansız olarak daha sonra da insanlı olarak yapılması bekleniyor. Şuanda NASA, Uluslararası Uzay İstasyonu'na astronot göndermek için Rusya'yanın Soyuz roketini kullanıyor. Bunun için de koltuk başına 70 milyon $ ödüyor. 2017 yılı için yapılan anlaşmayla 6 astronot için 420 milyon $ civarında bir para Rusya'ya ödenecek. NASA'nın Rusya'ya bu konuda bağımlı olması ABD tarafından da hoş karşılanmıyor. Bu nedenle SpaceX'in bugün gerçekleştirmiş olduğu iniş aslında ileride astronot taşıma ihalesinin kendisine verilme ihtimalini de arttırıyor.

SpaceX'in başlangıçta fiyatları direk düşürmek yerine bir müddet aynı seviyede tutması iyi bir şey. Bu sayede şirketin kasasında yüklü bir miktar para biriktirebilir. Sonuç olarak SpaceX'in asıl amacı Mars'ı kolonileştirmek ve bunun için de çok para gerektiğinden aslında bugünlerde yapılan her uçuş bizi Mars'a bir adım daha yaklaştırıyor diyebiliriz.
