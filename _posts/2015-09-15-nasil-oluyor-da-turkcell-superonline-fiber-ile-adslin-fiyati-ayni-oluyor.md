---
title: Nasıl oluyor da Turkcell Superonline Fiber ile ADSL’in fiyatı aynı oluyor?
---

Gün geçmiyor ki Türkiye'de mantıksız bir olayla daha karşılaşmayayım.

Yaklaşık 5 yıldır Turkcell Superonline'ın Fiber hizmetinden yararlanıyorum. Geçtiğimiz sene İzmir'e taşınmam dolayısıyla bir de İzmir'de Superonline aboneliğim oldu. Onda da yine fiber internet kullanıyordum. Ayda 59 TL'ye gece 12 ve sabah 6 arası kotasız, diğer saatlerde toplam 100 GB adil kullanım kotasına sahip Gece Kuşu tarifesi.

Bu sene evi taşımamla birlikte, taşındığım apartmanda fiber altyapısı olmadığından mecburen ADSL'e geçmek zorunda kaldım. Bana verdikleri paket ise şu: 8 Mbps'e kadar, 50GB adil kullanım kotası. Bunun için benden istedikleri ücret ise 59 TL. (
[WTF?](https://www.youtube.com/watch?v=_KqqRPvM_Sw)) Şimdi 50 Mbps hıza, 100GB adil kullanım kotası olan ve geceleri kotasız olan pakete 59 TL veriyorken ondan 6 kat yavaş ve sadece 50GB adil kullanım kotasına sahip pakete yine 59 TL veriyorum.

Açıkça söylemem gerekirse ben hayatımda bu kadar anlamsız fiyatlandırma politikası göremedim. Hizmetin kalitesi düşüyor ancak fiyat aynı kalıyor. Sanki fiber altyapısının olmamasının suçlusu benmişim gibi. İşin ilginç yanı ise bir tanesi 5 yıllık olmak üzere Superonline'da 2 tane aboneliğim bulunuyor. Buna rağmen kullanıcı sadakatinden dolayı herhangi bir indirim bile yapmıyorlar. Yeni müşteriler ne alıyorsa ben de aynısını alıyorum.

Şuan ise öğrenci belgesi vererek 16 Mbps'e kadar paketine geçmeye çalışıyorum. Öğrenci belgesi vermezsem benden bu paket için 64 TL istiyorlar. (Şaka gibi) Merak ettiğim şey ise bu Turkcell'de 
[kimse de çıkıp demiyor mu](https://www.youtube.com/watch?v=2C5bjgOZUbM) ya biz ne yapıyoruz böyle diye.
