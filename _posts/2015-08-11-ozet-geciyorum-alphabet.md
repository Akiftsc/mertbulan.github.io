---
title: 'Özet geçiyorum: Alphabet'
---

Birbirinden farklı büyük şirketlere sahip olan Google artık sadece birkaç alana odaklanıyor. Diğer şirketler ise kendisiyle birlikte Alphabet çatısında toplanıyor.

Biraz erken uyayım dedim ve akşam saat 11 gibi yattım.  4 saatlik bir uykunun sonunda uyandığımda her yerde Google'ın Alphabet'e dönüşmesiyle ilgili haberler görmeye başladım. Bu yazıyı yazmadan önce Wired'tan New York Times'a, Recode'dan The Verge'a kadar birçok kaynaktan Alphabet ile ilgili haberleri okudum.

Sonuç olarak Google artık Arama, Android, Chrome, YouTube, Harita uygulamalarına odaklanıyorken daha önce çatısı altında bulunan X lab, Ventcures, Capital, Nest, Calico, Life Sciences gibi şirketler kendisiyle birlikte Alphabet çatısı altına taşınıyor. Google eski CEO'su Larry Page, Alphabet'in de websitesi olan 
[abc.xyz](http://abc.xyz)'de yayınladığı bir yazıyla bu değişiklikleri duyurdu. Kendisi artık Alphabet'in CEO'su olurken, Sundar Pichai Google'ın yeni CEO'su oldu. Yine aynı sayfada "G for Google" yazmasından dolayı alfabedeki her harfin bir Alphabet şirketini temsil edeceği şeklinde bir algı oluştu. Buradan yola çıkıldığında Alphabet şirketleri şöyle sıralanıyor:

* Alphabet (ana şirket)
* (muhtemelen robotlar üreten Boston Dynamics olacak)
* Calico (insan ömrünü uzatmaya odaklanmış bir şirket)
* Capital (geç aşama yatırım şirketi)
*	D
* E
* Fiber (fiber internet altyapısı sunan şirket)
* Google (arama, reklamlar, harita, Chrome, YouTube ve Android)
* H
* I
* J
* K
* Life Sciences (diyabet hastaları için glikoz seviyesini göz yaşından ölçen lens üreten firma)
* M
* Nest (geçtiğimiz senelerde satın alınan akıllı termostat şirketi)
* O
* P
* Q
* R
* S
* T
* U
* Ventures (erken aşama yatırım şirketi)
* W
* X lab (Wing gibi drone ile teslimat sunan projelerin yer aldığı şirket)
* Y
* Z

Alphabet'in resmi olarak bu şekilde alfabeye göre şirketlere sahip olacağına dair bir açıklamanın olmadığını belirtmek lazım. Sadece abc.xyz sitesinde yer alan "G for Google" başlığından yola çıkılarak birçok yabancı sitede de böyle bir liste oluşturulmuş.

Google'ın böyle bir hamle yapmasının nedeni ise (Larry Page'in açıklamasında da yazdığı gibi) diğer şirketlerin daha kolay yönetilmesini sağlamak. Yatırımcılar için iyi haber ise sahip oldukları Google hisseleri otomatik olarak Alphabet hissesine dönüşüyor. Bu haberden sonra hisselerin değerinin %6 yükseldiğini düşünürsek yatırımcılar da bu değişimden oldukça memnun.

Okuduğum tüm kaynaklarda benzer şeyler yazdığını ve bu yazıların kaynağı da abc.xyz'de yer alan yazının olduğunu fark ettim. Yani kimse Google'ın neden böyle bir şey yaptığına dair bir bilgiye sahip değil. Ancak bu değişiklikten yola çıkarak çoğu kişinin "Artık hiç bir şey eskisi gibi olmayacak." tarzı bir düşünceye sahip olduğunu söyleyebilirim sanırım. Bununla birlikte Google'ın kasasındaki 70 milyar $ nakiti de göz önünde bulundurursak ilerleyen dönemlerde çok farklı alanlarda şirket satın alımlarına daha sık rastlayacağız diye tahmin ediyorum.
