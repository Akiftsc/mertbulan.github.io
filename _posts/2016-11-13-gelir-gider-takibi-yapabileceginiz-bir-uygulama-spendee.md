---
title: 'Gelir-gider takibi yapabileceğiniz bir uygulama: Spendee'
---

Ay sonunu getirmekte zorlanıyor musunuz? Nereye ne kadar harcadığınızı bilmek mi istiyorsunuz? O zaman bu uygulama tam size göre.

Bundan 5 ay önce çok fazla para harcamaya başladığımı gördüm. Ancak parayı nereye harcadığımı bilmiyordum. Bu bilgiyi bilmem gerekiyordu çünkü eğer nereye harcadığımı görürsem ve bazı harcamların gereksiz olduğu sonucun çıkartırsam gelecek ay o harcamaları yapmamaya dikkat edebilirdim. Bunun dışında zorunlu harcamalarımı da görüp yaşamımı idame ettirebilmek için ne kadar paraya ihtiyacım olduğunu görebilirdim.

Arkadaşım 
[Enes](https://twitter.com/eesates)'in tavsiyesi üzerine 
[Wally](https://itunes.apple.com/tr/app/wally-smart-personal-finance/id610314677?mt=8&at=11locR) uygulamasını kullanmaya başladım. Uygulama oldukça güzel ve kullanışlıydı yani işimi görüyordu. Ancak arayüzünden pek memnun değildim, iOS 10 ile birlikte bazı takılma sorunları da başladı ve uygulamanın en son bu yılın Şubat ayında güncellenmiş olması uygulamanın artık geliştirilmediğini düşünmeme sebep oldu. Bunun için de farklı uygulama arayışlarına girdim.


![spendee](/uploads/spendee.png)

Bulduğum uygulama ise 
[Spendee](https://itunes.apple.com/tr/app/spendee-see-where-your-money/id635861140?mt=8&at=11locR) isimli uygulamaydı. Uygulama arayüzüyle beni hemen kazandı. Uygulamada harcamalarınızı ve gelirlerinizi kategorilere göre ekleyebiliyorsunuz. Dilerseniz bu kategorileri siz kendiniz oluşturabiliyorsunuz, istediğiniz ikonu ve rengi seçebiliyorsunuz. Bunun yanında yaptığımız harcamalara fotoğraf, konum ve not ekleyebiliyorsunuz. Eğer her ay tekrar eden sabit harcamalarınız (kira, internet faturası vb.) varsa bunları sadece bir kere ekleyerek her ay belirlediğiniz günde otomatik olarak eklenmesini sağlayabiliyorsunuz.

Genel bakış sayfasında ise şuana kadar yaptığınız tüm harcamaları oldukça basit grafiklerle görebiliyorsunuz. Kategori bazlı, örneğin yeme-içmeye ne kadar harcadığınızı toplam harcamalarınız arasında yeme-içmenin ne kadar payı olduğunu görebiliyorsunuz.

Bütçe kısmı ise benim şuana kadar aktif olarak kullanmadığım bir kısım. Ancak sizin harcama yapma alışkanlıklarınıza göre oldukça faydalı olabilir. Örneğin bu ay eğlenceye şu kadar para harcayacağım diyorsanız buradan eğlence için bir bütçe oluşturabilir ve bu bütçeye dahil olmasını istediğiniz kategorileri seçebilirsiniz. Böylece belirlediğiniz bütçeyi aşmadan doya doya eğlenebilirsiniz. Ya da bir tatile çıkacaksanız yine tatil bütçesi oluşturarak, belirlediğiniz tarihten itibaren belirlediğiniz kategorilerde harcamaları takip edebilirsiniz.


![spendee-2](/uploads/spendee-2.png)

Uygulamanın Türkçe arayüze sahip olması ve Türk Lirası'nı desteklemesi oldukça güzel. Uygulamayı ücretsiz olarak kullanabilirsiniz. Dilerseniz premium alarak birden fazla cüzdana sahip olabilir (örneğin birikimlerinizi kaydedebileceğiniz birikim cüzdanı ya da şirket harcamalarını tutabileceğiniz bir cüzdan) ve  bir cüzdanı arkadaşınızla paylaşabilirsiniz. Özellikle evliler için oldukça yararlı bir özellik olduğunu düşünüyorum bunun.

Uygulama üzerinden dilerseniz şuana kadar kaydettiğiniz tüm bilgileri dışarıya aktarabiliyorsunuz. Yıl sonuna kadar uygulamaya veri aktarma özelliğinin de geleceğini öğrendim. Bunun yanında yakında uygulamanın web versiyonu da olacakmış. (Uygulamanın Apple Watch desteği de var.) Kısacası uygulamanın geliştirilmesini hala devam ediliyor ve ben son 2 aydır aktif olarak her gün bu uygulamayı kullanıyorum. Eğer siz de gelir ve giderlerinizi takip etmek istiyorsanız bu uygulamanın oldukça güzel bir çözüm olduğunu düşünüyorum. Uygulamanın iOS versiyonunu 
[şuradan](https://itunes.apple.com/tr/app/spendee-see-where-your-money/id635861140?mt=8&at=11locR), Android versiyonunu ise 
[şuradan](https://play.google.com/store/apps/details?id=com.cleevio.spendee&hl=tr) indirebilirsiniz.
