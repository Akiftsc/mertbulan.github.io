---
title: 'Yeni bir din doğuyor: Tesla Motors'
---

üyük sektörlerde gerçekleşen devrimler sizi heyecanlandırıyor mu bilmiyorum ama ben yerimde duramıyorum.

Bugün kritik bir gün. Elon Musk'ın yıllar önce yazdığı çok gizli Tesla Motors ana planının en önemli ayağı gerçekleşecek bugün. Bu planda Elon Musk'ın amacı başlangıçta pahalı ve spor araba üretmekti. Bunu Tesla Roadster ile yaptı. Planın ikinci aşamasında bu araçtan elde edilen gelirle daha uygun fiyatlı bir araç üretmek vardı. Bunu de Tesla Model S ve Model X ile yaptı. Bugün ise en kritik aşamaya, gerçekten uygun fiyatlı bir aracın tanıtımına geçiliyor. Yani Tesla Model 3'ün.

![tesla-1](/uploads/tesla-1.png)

Başlangıçta çeşitli ekonomik zorluklar yaşayan Tesla Motors, Model S ile büyük bir ivme kazandı. Gerek tasarımı, gerek performansı ve gerekse de güvenliği ile dudak uçuklatan Model S, kendi kategorisinde lider olmayı başardı. Bunun yanında Tesla, Model S ile inanılmaz bir hayran kitlesi de yarattı. Hatta bu hayran kitlesi o kadar bağlandı ki bu markaya bugün Tesla'nın 
[forum sayfasında](https://forums.teslamotors.com/), araç hakkında sorusu olan kişilere gönüllü bir şekilde yardımcı oluyor ve birbiriyle araçları hakkında bilgiler paylaşıyorlar.

Tesla'nın başına gelen bir şey benim bildiğim kadarıyla tarihte daha önce tek bir markanın başına gelmişti. O markayı bugün herkes biliyor: Apple. Apple da bunlar yıllar yıllar önce çok güçlü bir hayran kitlesi oluşturmuştu. Bu normalde parayla yaratılabilenecek bir şey değil. Bunun için gerçekten ama gerçekten çok kaliteli ürünler yaratmanız ve kullanıcılarınıza harika deneyimler yaşatmanız gerekiyor. Apple bunu yıllar önce birçok ürün ve servisiyle yapmayı başardı. Hatta öyle bir kitle yarattı ki bu kitle yeni Apple ürünleri tanıtıldığında mağazaların önünde günler öncesinden kuyruklara girmeye başladı. İşte aynı şey bugün Tesla'nın başına geliyor. Model 3 henüz tanıtılmadı, kimse aracı görmedi bile ama dünya çapında onbinlerce kişi Model 3 için ön sipariş vermek amacıyla Tesla galerileri önünde kuyruğa girmiş durumda. Bakın dikkatinizi özellikle çekmek istiyorum, araç daha tanıtılmadı bile ve aracın ilk teslim tarihi 2017 yılının sonu. Yazım hatası yapmadım, evet, 2017 yılının sonu. Kullanıcılar resmen şuanda Tesla'ya %0 faizle kredi veriyor aslında ön sipariş ederek. Çünkü ön sipariş için 1000$'lık bir depozito alınıyor. İşte bu markaya olan güvendir. Bunu daha önce hiçbir araba markası yaratmayı başaramadı. (**Güncelleme:** ilk 24 saatteki ön sipariş sayısı 180 bin olarak gerçekleşti)


<iframe src="https://www.youtube.com/embed/5ieYj4c4GPY" width="640" height="360" frameborder="0" allowfullscreen="allowfullscreen"></iframe>

Elon Musk'ın Steve Jobs ile ilgili birçok konuşmasını dinlediğinizde kendisinin Steve Jobs'tan ne kadar çok etkinlendiğini görebiliyorsunuz. Bugün aslında bu etkilenmenin sonuçlarını görüyoruz. Elon Musk, Steve Jobs'tan o kadar çok şey öğrenmiş bugün tıpkı onun gibi insanların daha görmeden almak isteyeceği ürünler yaratabiliyor. Tabii Elon Musk'ın her şeyi öğrenme arzusu ve sıkı çalışmasının (haftada 100 saat) da buna çok büyük katkısı var. Nasıl bundan yıllar önce ilk iPod çıktığında müzik çalar sektöründe, ilk iPhone çıktığında akıllı telefon sektöründe bir devrim gerçekleştiyse Model 3 ile birlikte araba sektöründe büyük bir devrim gerçekleşecek gibi görünüyor.

![tesla-2](/uploads/tesla-2.png)

Tıpkı Apple'ın devrim yaptığı sektörlerde olduğu gibi bugün Tesla'nın devrim yapacağı araba sektöründe şuanda lider olan markaları bundan 5-6 yıl sonra adlarını unutacağız muhtemelen. Nasıl iPhone ile birlikte Nokia ve Blackberry tarihe karıştıysa belki yıllar sonra Mercedes, BMW ya da Audi gibi markalar için de aynı şey olacak. Bunu zamanla göreceğiz.

Bu arada neden yeni bir din doğuyor dedim o konuyu biraz açmak istiyorum. Yapılan bilimsel çalışmalarda din ile ilgili şeyler düşünüldüğünde beyinin uyarılan noktası ile Apple gibi markalara hayran olanların bu marka hakkında şeyler düşündüğünde beynin aynı noktası uyarılmış. Aslında buradan kısmen Apple'ın bir din olduğunu söyleyebiliriz sanırım. En azından beyin için öyle. Tıpkı bir din gibi peygamberi (Steve Jobs), tıpkı bir dinde olduğu gibi ibadethanesi (Apple Store), tıpkı bir dinde olduğu gibi işareti (ısırılmış elma logosu) ve tıpkı bir dinde olduğu gibi ayinleri (mağazalarda kuyruğa girmek, ürün lansmanları vb.) var. İşte bugün Model 3 ile birlikte yeni bir dinin yani Tesla'nın doğuşuna şahitlik ediyoruz. Peygamber, ibadethane, işaret ve ayinler. Her şey hazır. Şimdilik sadece yeni vahiy gelmesini bekliyoruz.
