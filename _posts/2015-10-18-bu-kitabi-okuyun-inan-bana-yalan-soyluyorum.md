---
title: 'Bu kitabı okuyun: İnan bana, yalan söylüyorum'
---

İnternette okuduklarımızın ne kadarı gerçek ne kadarı yalan? Bu sorunun cevabı bu kitapta.

Sürekli kitap okuyan biri olarak, artık gerçekten beğendiğim kitapları blogumda tavsiye etmem gerektiğini düşündüm. Bu sayede ne okuyacağına karar veremeyen ya da yeni ve farklı şeyler keşfetmek isteyenlerin işine yarayacak bir tavsiyede bulunmuş olacağım.

Tavsiye edeceğim kitap ilk kitap ise az önce bitirdiğim ve gerçekten beğendiğim bir kitap: İnan bana, yalan söylüyorum. Bu kitap bloglarda ve haber sitelerinde okuduğumuz yazıların nasıl manipüle edildiğini, büyük bir kısmının farklı yöntemlerle ziyaretçi çekmek ve dolayısıyla daha fazla para kazanmak için yazıldığını kanıtlarıyla gösteriyor. Üstelik kitabın yazarı Ryan Holiday bizzat bu işi yapan, yani blogları ve haber sitelerini kendi çıkarları için manipüle eden birisi. Haliyle blogların ve haber sitelerinin nasıl manipüle edildiğini çok iyi biliyor ve bunları ayrıntılı olarak kitapta anlatıyor.

Kitabı okuduktan sonra eminim sizin de benim gibi haber siteleri ve bloglara karşı düşünceleriniz değişecektir diye tahmin ediyorum. Her ne iş yapıyorsanız yapın, bir medya okuru olarak bu kitaptan kesinlikle bir şeyler öğreneceğinize eminim.

Ufak bir araştırma sonucunda kitabın en ucuz (19 TL) 
[D&R](http://www.dr.com.tr/Kitap/Inan-Bana-Yalan-Soyluyorum/Ryan-Holiday/Egitim-Basvuru/Is-Ekonomi-Hukuk/Yonetim-Is-Gelistirme-Kalite/urunno=0000000441865)'da satıldığını gördüm. Kitabı okuduktan sonra kitap hakkında yorumlarınızı bu yazının altından paylaşmayı unutmayın.
