---
title: Steve Jobs’ın Kayıp Röportaj’ından çıkarılması gereken 22 ders
---

Kayıp Röportaj şuana kadar Steve Jobs hakkında yayınlanmış en samimi röportaj ve bu bir saatlik röportajda gerek hayat gerekse de iş hayatıyla ilgili çok önemli dersler yer alıyor. Bu dersleri sizin için derledim.

* 10-11 yaşlarındaki çocuklara daha önce hiç görmedikleri ve merak ettikleri(heyecan duydukları) şeyleri gösterin.
* Eğer sizi bir çocuk ararsa bazı taleplerde bulunursa asla onu geri çevirmeyin.
* Personellerinize en iyi şekilde davranın. Çünkü bir şirketi şirket yapan çalışanlarıdır.
* Dünyadaki milyarlarca dolarlık alt yapıyı kontrol eden bir şeyi çok fazla şey bilmeden kendiniz üretebilirsiniz. Dev gibi bir şeyi kontrol eden küçücük bir şey üretebilirsiniz.
* Bazı şeyleri gerçekleştirmek için bazı şeylerden vazgeçmeniz gerekebilir. İşinizi hayata geçirmek istiyorsanız ve bunun için arabanızı satmanız gerekirse, satın gitsin!
* Birilerini ikna etmeniz için saatlerce telefon görüşmesi yapmanız gerekiyorsa, yapın!
* İnsan şirket yapmayı nasıl öğrenir?: Kimse neyi neden yaptığını bilmiyor. Herkes yaptığı işi daha önce de öyle yapıldığı için yapıyor. Çok sayıda soru sormaya, birçok şeyi düşünmeye ve büyük emek vermeye gönüllüyseniz iş yapmayı çok çabuk öğrenebilirsiniz.
* Programlamayı pratik bir amaç dışında düşünce sürecinin bir aynası olarak kullanın. Programlama size nasıl düşünüleceğini öğretir. Kesinlikle programlama öğrenmelisiniz!
* Zengin olmak o kadar da önemli değil. Paranın güzel yanı kısa sürede kâr elde ettirmeyecek fikirlere yatırım yapabilmeniz.
* Ürettiğiniz ürünler ve çalışanlar paradan daha değerli.
* Üründen çok pazarlamaya önem verirseniz ürününüz kısa zamanda ölür.
* En iyi elemanlar içeriği anlayan insanlardır ama onları idare etmek zordur, buna katlanırsınız çünkü harika ürünleri bu insanlar çıkarır.
* Harika bir fikirle harika bir ürün arasında muazzam miktarda zanaatkarlık vardır. Ve siz bu harika fikri geliştirdikçe fikir değişir ve olgunlaşır. Başlangıçtaki haliyle kalmaz.
* Bir ürün tasarlamak beş bin şeyi aklınızda tutmaktır.
* Tutkuyla bağlandıkları bir şey üstünde çalışıp birbiriyle çarpışan, tartışan, kavga eden, gürültü çıkaran insanlar birbirini geliştiriyorlar ve ortaya güzel fikirler çıkıyor.
* Hayattaki çoğu şeyde ortalama ve en iyi arasındaki dinamik aralık en fazla ikiye birdir. Yazılımda ise elliye birdir hatta bazı durumlarda yüze bir.
* Ekibinizi A sınıfı elemanlardan kurarsanız ekipteki herkes birbiriyle çalışmaktan zevk alır.
* Önemli olan şey işin ta kendisidir.
* Haklı olmayı umursamayın, sadece başarıya önem verin.
* Bir fikre takılı kalmayın. Çok savunduğunuz bir fikre karşı size deliller sunulursa fikrinizi değiştirmekten çekinmeyin. Yanlış yapmaktan korkmayın, hatalarınızı kabul edin. Önemli olan tek şey doğru olanı yapmaktır.
* Türümüzü yükseltmemizin yolu en iyisini alıp herkese yaymaktan geçiyor. Böylece herkes daha iyi şeylerle büyür ve daha iyi olan şeylerin inceliğini anlamaya başlar.
* "İyi sanatçılar kopyalar, büyük sanatçılar çalar." Büyük fikirleri çalmaktan utanmayın.

Röportajın tamamını 
[bu adresten](https://www.youtube.com/watch?v=_7gF1YWG2PQ) izleyebilirsiniz.
