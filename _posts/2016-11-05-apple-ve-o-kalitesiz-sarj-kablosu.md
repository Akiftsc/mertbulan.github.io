---
title: Apple ve o kalitesiz şarj kablosu
---

Apple gerçekten daha fazla kâr elde etmek için ürünlerini kalitesiz üretiyor olabilir mi?

Bugün okuduğum 
[Lightning Komplosu](https://medium.com/turkce/apple-lightning-komplosu-94b83a3f526d) başlıklı yazı sonrasında biraz dehşete düştüm. İnsanların nedenlerini sorgulamadan bir uaneyler üzerine uzun uzun yazması ve arkasında kesin bir komplo var algısının yaratılması hiç hoş değil.

### Lisans

Apple, iPhone 5 ile birlikte 30-pinli şarj kablosunu bırakıp Lightning şarj kablosuna geçiş yaptı. Bu kablonun daha az yer kaplaması, çift taraflı kullanılabilmesi ve akıllı olması bu kablonun artılarından bazıları. Akıllı olması kısmını biraz açalım; Lightning teknolojisi Apple'ın geliştirmiş olduğu bir teknoloji olduğundan sadece Apple'ın lisans verdiği üreticilerin geliştirdiği kablolar iPhone ile uyumlu oluyor. Ancak üreticiler bir yolunu bulup bu engelin önüne geçebildiler. Apple'ın lisans bedelinin 
[kablo başına 4$](https://www.quora.com/Apple-company/What-is-the-royalty-Apple-charges-for-devices-which-use-its-30-pin-connector-for-iPhone-iPod-or-iPad) olması belki de bunun en büyük nedenlerinden bir tanesi. Ancak bu lisansın olmasının temel sebeplerinden bir tanesi de güvenlik. Söz konusu şey şarj gibi elektrik akımının geçtiği ve doğru kullanılmadığında yangın çıkmasına neden olacak bir şey olduğundan bu kabloların Apple'ın standartlarına yani Apple'ın belirlediği güvenlik koşullarına göre üretilmiş olması ve haliyle de Apple'ın testlerinden geçebiliyor olması gerekiyor. Bu nedenle lisanslı şarj kablosu kullanılmasının önemli olduğunu düşünüyorum. Kablo başına alınan ücretin de Apple'ın bu teknolojiyi geliştirmek için harcadığı Ar-Ge masrafı ve denetlemeler için talep ettiğini (tabii ki kâr da elde ediyor) söyleyebiliriz sanırım. (evet Apple sizi kendi ekosisteminde tutmak istiyor ama size orada güvende olacağınızın da garantisini veriyor)


[Amazon'da satılan kabloların %90'ının sahte olduğu](http://www.telegraph.co.uk/technology/2016/10/20/apple-finds-90-of-its-chargers-and-cables-on-amazon-are-fake/) haberi çıkmıştı geçtiğimiz haftalarda. Eğer siz de güvenlik ya da Apple'ın standartları benim umrumda değil diyorsanız tabii ki daha uygun fiyatlı lisanssız kablolardan alabilirsiniz. Ancak bu kablolarda başka bir sorun daha olduğunu unutmayın.

### Materyal

![test-lab](/uploads/test-lab.png)

Yazının içeriğinde bahsedilen konulardan bir tanesi de kabloların çabuk eskimesi. Şu ana kadar eskiyen bir kablom olmadı ama internette bolca eskimiş kablo fotoğrafına denk geldim. Nedenini araştırdığımda ise karşıma iki şey çıktı: PVC ve Ftalatlar. Apple'ın 
[Daha Güvenli Malzemeler](http://www.apple.com/tr/environment/safer-materials/) sayfasını incelediğimizde diğer birçok şirketin güç kabloları üretiminde bu iki malzemeyi kullandığını Apple'ın ise termoplastik elastomer kullandığı bilgisine ulaşıyoruz. Peki nedir bu ftalat? 
[Wikipedia](https://en.wikipedia.org/wiki/Phthalate)'da şöyle yazıyor:

>In studies of rodents exposed to certain phthalates, high doses have been shown to change hormone levels and cause birth defects.

Yani hormon seviyenizi değiştiriyor ve çeşitli doğum kusurlarına neden oluyor. PVC'nin de yine birçok zararının olduğunu ufak bir araştırmayla görebilirsiniz. Benim bulduğum bir 
[kaynakta](http://www.healthychild.org/easy-steps/reduce-your-use-of-pvc-in-plastics-and-other-household-products/) çocuklarınızı PVC'den koruyun diyor ve PVC'nin şunlara neden olduğunu söylüyor.:

* One PVC shower curtain can release as many as 108 volatile organic chemicals into the air. Some of these chemicals can cause developmental damage as well as damage to the liver and central nervous, respiratory, and reproductive systems. (CHEJ)

* The phthalate DEHP is often added to PVC to make it flexible. Traces of these chemicals can leach out of PVC when in contact with foods or if your baby mouths them.

* According to the National Institutes of Health, di-2-ethylhexyl phthalate (DEHP), is a suspected human carcinogen.

(İlk maddede bir PVC duş perdesinin 108 uçucu maddeyi havaya salabileceğini ve bu kimyasal maddelerin bazılarının gelişimsel hasara, karaciğere, merkezi sinir sistemine, solunum ve üreme sistemine zarar verebileceğine değiniyor. Son iki maddede ise PVC'nin içerisinde kansorejen ftalatların kullanıldığından bahsediyor.)

Diğer kablo üreticilerinin ürettiği kablolar daha uzun dayanıyor olabilir çünkü PVC kullanıyorlar ama yüksek ihtimal o kablolar sağlığınıza zarar veriyor. Onların o kadar ucuza satılmasının nedenlerinden biri de bu kadar yaygın olarak kullanılan PVC ve Ftalatlardan üretilmiş olması olamaz mı?

Sonuç olarak daha uzun ömürlü ve daha uygun olan üçüncü parti şarj kabloları alabilirsiniz. Ancak onlarla birlikte aldığınız riskleri de unutmayın. Ya da daha pahalı ancak Apple'ın standarlarından geçmiş daha güvenli ve sağlığınıza zararı olmayan şarj kabloları da alabilirsiniz. Bu tamamen sizin elinizde. Kimse Apple'ınkini almanız için kafanıza silah dayamıyor.