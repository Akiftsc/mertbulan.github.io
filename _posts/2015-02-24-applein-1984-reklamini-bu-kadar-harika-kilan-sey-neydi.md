---
title: Apple'ın 1984 reklamını bu kadar harika kılan şey neydi?
---

Apple 1984 yılında Amerikanın en çok izlenen televizyon yayını ve spor müsabakası olan Amerikan Futbol Ligi'nin final maçı Super Bowl'un reklam kuşağına reklam verdi. Aradan bu kadar zaman geçmesine rağmen bu reklam hala konuşuluyor ve bu reklamdan daha iyisi bu zaman kadar çıkmadı. Peki bu reklamı bu kadar harika kılan şey neydi?

1984 yılı Apple için oldukça önemliydi çünkü yıllardır üzerlerinde çalıştıkları ve o zamanın en iyi kişisel bilgisayarı olacak olan Macintosh'u piyasaya sürecekti. Tanıtımın etkili olması ve dikkat çekmesi için reklam ajansı tarafından özel bir reklam hazırlandı ve bu reklam o zaman yaklaşık 78 milyon kişinin izlediği Super Bowl müsabakasının reklam kuşağında yayınlandı. 1 dakika uzunluğa sahip bu reklam yayınlanma ücreti ise yaklaşık 2 milyon $'dı. Reklam yayınlandıktan sonra inanılmaz bir şekilde dikkat çekti, beğenildi ve bugün bile hala Super Bowl'un en iyi reklamı olarak değerlendiriliyor.


<iframe src="https://www.youtube.com/embed/OYecfV3ubP8" width="640" height="480"  frameborder="0" allowfullscreen="allowfullscreen"></iframe>

1984 reklamının bu kadar harika olmasının sağlayan neden diğer başarılı reklamlardaki gibi harika bir hikayeye sahip olması. Reklamda ne Macintosh'un kendisi yer alıyor ne de sahip olduğu özelliklerin birinden bahsediliyor. Reklamda sadece ve sadece hikaye ve sonunda Apple'ın 24 Ocak'ta Macintosh'u lanse edeceğini ve 1984'in neden 1984 gibi olmayacağını söyleyen bir mesaj yer alıyor.

Bilindiği gibi reklam George Orwell tarafından yazılmış 1984 isimli distopik romana gönderme yapıyor. İşte reklamın Apple tarafından oluşturulmuş hikayesi de tam bu noktada başlıyor. Dev ekranda gösterilen Big Brother aslında o zamanlar Apple'ın en büyük rakibi olan IBM'i temsil ediyor. Koşup çekip fırlatan kadın ise (üzerindeki tişörtten de görüldüğü gibi) Macintosh'u temsil ediyor. Yani Apple hikayeyi kendisine göre yorumlayarak değiştiriyor. Kısacası bilinç altına "Macintosh gelecek ve IBM'i paramparça edecek" mesajını gönderiyor. Reklamın sonunda yer alan mesaj ise çok derin bir anlam içeriyor. Mesaj 1984'ün neden George Orwell'ın distopik dünyasının geçtiği 1984 gibi olmayacağından bahsediyor. Yani Apple diyor ki Macintosh sayesinde Georger Orwell'ın o dünyasından kurtulacaksınız. Bunun bir diğer anlamı ise eğer Macintosh olmazsa 1984 yılı, George Orwell'ın 1984'ü gibi olacak. Apple burada yine bilinç altına Macintosh'un bir kurtarıcı olduğunu ve eğer Macintosh olmazsa IBM'in size Orwell'ınki gibi bir 1984 yılı yaşatacağı mesajını yerleştiriyor. Bir nevi sizi korkutuyor. (Kitabı okuyup da  bu reklamı izleyen birisinin bilinç altına gönderilecek olan korku sinyali çok daha şiddetli olacaktır) Zaten reklamın bulunduğu ortam da korkulacak derecede distopik bir ortam.

Reklam gerçekten işe yarıyor. Bugün kişisel bilgisayar sektöründe Apple hala var ancak IBM denen bir marka yok. Kişisel bilgisayar sektöründe Apple lider olmasa da kâr pastasından en büyük dilimi almayı başarıyor. Bugün YouTube'da reklamın videosunun toplam izlenme sayısı yaklaşık 15 milyona ulaşmış durumda. Yani Apple reklamı Super Bowl sırasında izleyen 78 milyon kişiye ek olarak sadece YouTube üzerinden 15 milyon kişinin daha izlemesini sağlamış. Gerçekten harika değil mi? :)