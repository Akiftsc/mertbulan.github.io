---
title: Neden blog yazmalıyız?
layout: post
---

Hayvanlarla insanlar arasında en büyük farkı söyleyin dendiğinde aklımıza ilk gelen şey insanın düşünebiliyor olması oluyor. Ancak bundan çok daha önemli bir şey var. İnsanların hayvanlardan en büyük farkı düşündüğü bu şeyi bir sonraki nesillere aktarabiliyor olması.

Şuanda bu yazdığım yazıyı okuyorsanız bunu yüzlerce hatta binlerce yılki insanların çalışmasının bir ürünü sayesinde yapıyorsunuz. Yani sizin şuanda hayatınızda bulunan şeyler sizin yaşam zamanınızda değil, ondan çok önce bir takım meraklı insanlar tarafından geliştirildi. Ve sürekli üzerine yeni bilgiler eklendi. En sonunda da bugün kullandığınız şeyler ortaya çıktı.

İşte biz bu gelişimi sağlayan insanlar sayesinde bugün önceki nesillere oranla çok daha rahat bir hayat sürüyoruz. Onların belki de çoğunun adını bile bilmiyoruz. Onlar sadece meraklı ve insanlığın gelişmesini isteyen insanlardı. Bir insan olarak borcumuzu bu insanlara ödemeliyiz. Bunun için de meraklı olmalı ve insalığın gelişmesine katkı sağlayacak şeyler yapmalıyız. Peki bu yeterli mi? Tabii ki değil.

Bugün internete erişen insan sayısı yaklaşık olarak 3 milyar. İnternete bu kadar çok insanın erişmesi mükemmel bir şey. Ancak internette bu kadar insanın işine yarayacak bilgini olup olmadığı tartışılır. Bugün bile Google’da sorunumuzla ilgili ya da merak ettiğimiz bir şey hakkında arama yaptığımızda istediğimiz sonuçlara ulaşamıyoruz. Bunun nedeni o sorunun ya da merak ettiğiniz şeyin bir başkası tarafından düşünülmemiş olması değil. Yazılmamış olması. Siz bir sorunla karşılaştıysanız, bu 3 milyar insan arasından en az bi 100 kişi de bu sorunla karşılaşmıştır. Ancak bu 100 kişiden 1’i bile bulduğu cevabı paylaşmaz ise geriye kalan 99 kişi de o 1 kişinin harcamış olduğu kadar enerji ve zaman harcar. Bu pek de verimli bir şey değil. İşte bu nedenle sahip olduğumuz bilgiyi tıpkı geçmişte milyonlarca insanın yaptığı gibi paylaşmalıyız. Bu sayede insalığın gelişmesine katkıda bulunabiliriz.

Bugün size göre çok basit gelecek bir konu bile internette paylaşılmalıdır. Çünkü internete erişen insanların yaşadığı ülkeler gelişmişlik olarak farklılık göstermektedir. Mesela oldukça basit bir konuyu paylaşmanız, Afrika’da yaşayan bir insanın çok çok işine yarayabilir.

İnternette bilgiyi aktarmanın en kolay, en verimli ve en ucuz yolu blog tutmaktır. Basit bir şekilde dilediğiniz her şeyi yazarak anlatabilirsiniz. Daha önce onlarca kez blog açtım, daha sonra kapadım. Çünkü yeterince bilgiye sahip olmadığımı ve insanlarla paylaşacak değerde bir şeyler bilmediğimi düşünüyordum. Ancak geçtiğimiz günlerde bu konuyu tekrar düşününce çok çok az da bir bilgiye sahip olsam bunu paylaşmam gerektiği sonucuna vardım. Çünkü yaşadığım hayata bakınca insanlık adına hiçbir şey yapmadığımı gördüm. Kendim için yaşıyordum. Başkalarının emek harcayarak oluşturdukları bilgiyi, çok kolay bir şekilde öğreniyor belki de bu bilgiyi geliştiriyordum. Ya da bu bilgiden yola çıkarak yeni fikirler oluşturuyordum. Ancak bunları hiçbir şekilde paylaşmıyordum. Yani yarın hayata veda edecek olsam, 20 yıllık bir bilgi birikiminin tamamı boşa gitmiş olacak. Bu çok bencilce bir hareket olur. Bir nevi boşa yaşamış olacağım. Halbuki ben de benden daha önce yaşayan insanlar gibi sahip olduğum ve insanlığa yararlı olabileceğini düşündüğüm her bilgiyi paylaşmalıyım. Bu sayede gelecek nesillere bir şeyler bırakabilirim.

Blog tutmak için önünüzde bir çok seçenek var. Ancak ben bunların en sağlıklısının WordPress olduğunu düşünüyorum. Dilerseniz wordpress.org’tan hemen ücretsiz bir blog açabilirsiniz. Ancak bu durumda karşınıza bazı kısıtlamalar çıkabilir. İleride yapmak istediğiniz bir takım şeyleri yapamayabilirsiniz. Bu nedenle bizzat WordPress’in orijinal halini kullanmanız daha ideal olacaktır. Bunun için bir miktar para harcayacaksınız. Ancak çok da fazla değil. Mesela GoDaddy’den Barındırma başlığı altında WordPress Sitesi/Blog sayfasına giderek Başlangıç paketini alabilirsiniz. Bu paketi aldığınızda bir adet ücretsiz alan adı da alabiliyorsunuz. Toplamda bunların size maliyeti ise yılda sadece 27 TL’ye (cjcfw1hos kupon koduyla) denk geliyor. İnsalığa katkı sağlamayı kolaylaştıran bu harika şey için 27 TL çok da fazla değil gibi ha? Ben bu seçenek sayesinde şuanda bu satırları okuduğunuz blogu 5 dakika içerisinde hazır hale getirdim. Gördüğünüz gibi bilgiyi paylaşmak için önünüzde kendiniz haricinde hiçbir engel yok.